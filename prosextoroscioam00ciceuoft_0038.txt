6 Pno Roscn Amsmxo.

quam haec sunt quae dicimus, ab initio rcs quem ad
modum gesta sit vobis exponemus, quo facilius et
huius, hominis innocentissimi, miserias et illorum
audaciam cognoscere possitis et rei publicae calami-
tatem. ’

15 VI. Sex. Roscius, pater huiusce, municeps Ame-
rinus fuit, cum genere et nobilitate et pecunia non
modo sui municipii, verum etiam eius vicinitatis
facile primus, tum gratia atque hospitiis florens
hominum nobilissimorum. Nam cum Metellis, Ser-
viliis, Scipionibus erat ei non modo hospitium,
verum etiam domesticus usus et consuetudo, quas,
ut aequum est, familias honestatis amplitudinisque
gratia nomino. Atque ex suis omnibus commodis
hoc solum filio reliquit : nam patrimonium domestici
praedones vi ereptum possident, fama et vita inno-
centis ab hospitibus amicisque paternis defenditur.

16 Is cum omni tempore nobilitatis fautor fuisset, tum
hoc tumultu proximo, cum omnium nobilium dig-
nitas et salus in discrimen veniret, praeter ceteros in
ea vicinitate eam partem causamque opera, studio,
auctoritate defendit3 etenim rectum putabat pro
eorum honestate se pugnare, propter quos ipsc
honestissimus inter suos numerabatur. Posteaquam
victoria const-'tuta est ab armisque recessum, cum
proscriberentur homines atque ex omni regione
caperentur ii, qui adversarii fuisse putabantur, erat
ille Romae frequens atque in foro et in ore omnium
cotidie versabatur, magis ut exsultare victoria nobili-
tatis videretur quam timere, ne quid ex ea calami-

1¹7 tatis sibi accideret. Erant ei veteres inimicitiae
cum duobus Rosciis Amerinis, quorum alterum

