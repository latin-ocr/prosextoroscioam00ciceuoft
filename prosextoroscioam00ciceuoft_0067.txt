PRO ROSCIO AMERINO. 35

pecunia dives es; sin 608, quos qui leviore nomine
appellant percussores vocant, quaere, in cuius fide
sint et clientela: mihi crede, aliquem de societate
tua reperies ; et quidquid tu contra dixeris, id cum
defensione nostra contendito: ita facillime causa
SeX. Roscii cum tua conferetur. Dices: ‘ quid postea, 94
si Romae assiduus fui?' Respondebo: at ego omnino
non fui. ‘Fateor me sectorem esse, verum et alii
multi.' At ego, ut tute arguis, agricola et rusticus.
⁴ Non continuo, si me in gregem sicariorum contuli,
sum sicarius? At ego profecto, qui ne novi quidem
quemquam sicarium, longe absum ab eius modi
crimine. Permulta sunt, quae dici possunt, quare
intellegatur summam tibi facultatem fuisse male-
ficii suscipiendi, quae non modo idcirco praetereo,
quod te ipsum non libenter accuso, verum eo magis
etiam, quod, si de illis caedibus velim commemorare,
quae tum factae sunt ista eadem ratione, qua Sex.
Roscius occisus est, vereor ne ad plures oratio mea
pertinere videatur. ’
XXXIV. Videamus nunc strictim, sicut cetera, 95

quae post mortem Sex. Roscii abs te, Τ. Rosci, facta
sint: quae ita aperta et manifesta sunt, ut me dius
Fidius, iudices, invitus ea dicam. Vereor enim,
cuicuimodi es, T. Rosci, ne ita hunc videar voluisse
servare, ut tibi omnino non perpercerim. Cum hoc
vereor et cupio tibi aliqua ex parte, quod salva fide
possim, parcere, rursus immuto voluntatem meam ;
venit enim mihi in mentem oris tui. Tene, cum
ceteri socii tui fugerent ac 86 occultarent, ut hoc
iudicium non <le illorum praeda, sed de huius male-
ficio fieri videretur, potissimum tibi partes istas

1>2

