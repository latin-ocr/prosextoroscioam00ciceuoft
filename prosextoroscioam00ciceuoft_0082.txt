50 PRO noscw AMERINO.

e multis splendidisque familiis in turba et rapinis
134 coacervari una in domo potuit. Familiam vero
quantam et quam variis cum artificiis habeat, quid
ego dicam? Mitto hasce artes vulgares, coquos,
pistores, lecticarios: animi et aur-ium causa tot
homines habet, ut cotidiano cantu vocum et nervo-
rum et tibiarum nocturnisque conviviis tota vicinitas
personet. In hac vita, iudices, quos sumptus coti-
dianos, quas effusiones fieri putatis ἶ) quae vero con-
vivia? Honesta, credo, in eius modi domo, si domus
haec habenda est potius quam officina nequitiae ac
135 deversorium flagitiorum omnium. Ipse vero quem
ad modum composito et delibuto capillo passim per
forum volitet cum magna caterva togatorum, videtis,
iudices ; ut omnes despiciat, ut hominem prae se
neminem putet, ut se solum beatum, solum potentem
putet. Quae vero efficiat et quae conetur si velim
commemorare, vereor, iudices, ne quis imperitior
existimet me causam nobilitatis victoriamque vo-
luisse laedere3 tametsi meo iure possum, si quid in
hac parte mihi non placeat, vituperare: non enim
vereor ne quis alienum me animum habuisse a causa
136 nobilitatis existimet. XLVIL Sciunt ii, qui me
norunt, me pro mea tenui infirmaque parte, postea-
quam id, quod maxime volui, fieri non potuit ut
componeretur, id maxime defendisse, ut ii vincerent
qui vicerunt. Quis enim erat, qui non videret
humilitatem cum dignitate de amplitudine conten-
dere? quo in certamine perditi civis erat non se ad
eos iungere, quibus incolumibus et domi dignitas et
foris auctoritas retineretur. Quae perfecta esse ’ et
suum cuique honorem et gradum redditum gaudeo,

